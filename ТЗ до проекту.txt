Web-проект «Сайт пошуку маршруту за заданими параметрами».

Завдання:
Реалізувати пошук маршруту переміщення з однієї точки до іншої. Завдання складається з 3 частин: населені пункти, поїзди, маршрути.

Населені пункти (відповідальний – Денис).
Реалізувати додавання, редагування, видалення населеного пункту та посторінковий перегляд усіх доступних населених пунктів. Населений пункт має лише назву.

Поїзди (відповідальна – Марина).
Реалізувати додавання, редагування, видалення поїзда, а також перегляд усіх доступних поїздів. Поїзд має унікальний код (назву), початок маршруту, кінець маршруту та час у дорозі в умовних одиницях. З однієї точки до іншої може бути кілька поїздів, але вони повинні відрізнятися за часом у дорозі.

Маршрути (відповідальний – Євген).
Користувач обирає початковий та кінцевий пункт маршруту, а також вказує максимальний час у дорозі. Також користувач може додати будь-коли проміжні міста, через які повинен пролягати маршрут. Йому завантажуються маршрути згідно умови. Біля кожного маршруту має бути кнопка, що дозволяє зберегти цей маршрут, задавши йому ім'я. При пошуку маршрутів необхідно звертати увагу на напрям руху поїзда.

Виведення результатів (відповідальна – Любов).
Виведення маршрутів сортується за найменшим часом у дорозі. Тобто першим відображається маршрут, з найменшим часом у дорозі. Опис маршруту має містити інформацію про те, звідки й куди веде цей маршрут, час у дорозі, а також містити список усіх поїздів, які є в цьому маршруті із зазначенням номера поїзда, звідки та часу в дорозі. У випадку, якщо маршрут не знайдено, вивести повідомлення – "Маршруту, що відповідає умовам пошуку, не існує". Якщо ж, заданий час у дорозі менший, ніж мінімальний час маршруту, тоді повідомлення "Час у дорозі більше обраного Вами. Змініть час."

Збережені маршрути (відповідальний – Євген).
Має бути окрема сторінка з переглядом маршрутів. Маршрут можна лише зберегти, подивитися та видалити. Не можна редагувати збережений маршрут.

Тести (відповідальні усі разом).
Повинні покривати 40% коду.

Доступ до сайту (відповідальні – Марина та Денис).
Доступ до додавання\редагування Поїздів\Місто, а також видалення будь-яких записів повинен бути тільки у зареєстрованих користувачів.
